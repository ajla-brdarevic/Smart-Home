## Diplomski rad iz predmeta Ugradbeni sistemi - Smart Home, Politehnički fakultet UNZE (decembar, 2023)

### SAŽETAK
Tokom rapidnog razvoja tehnologije kojem svjedočimo veliku pažnju je privukao termin “Smart Home”, posebno jer je najrašireniji oblik ugradbenih sistema. Kreirano u cilju olakšavanja svakodnevnih obaveza daljinski, pomoću “Interneta stvari”, masovno se koristi u raznim oblicima. U slučaju ovog rada sistem “Smart Home” je sproveden pomoću platforme Arduino. Pored hardware-skog sklopa, dostupna je aplikacija kojom se funkcionalnostima može upravljati daljinski pomoću Blynk IoT aplikacije.

Ključne riječi: ugradbeni sistemi, Internet stvari, Arduino, Smart Home, Blynk IoT

### ABSTRACT
During the rapid development of technology that we are witnessing, significant attention has been drawn to the term "Smart Home," especially because it is the most widespread form of embedded systems. Created with the aim of facilitating everyday tasks remotely through the Internet of Things, it is widely used in various forms. In the case of this project, the "Smart Home" system has been implemented using the Arduino platform. In addition to the hardware setup, there is also an application that allows remote control of its functionalities with the Blynk IoT application.

Keywords: embedded systems, Internet of Things, Arduino, Smart Home, Blynk IoT

### Opis projekta
Smart Home projekat u Arduino-u koristeći IoT za cilj ima dizajnirati i implementirati sistem koji omogućuje automatizaciju i nadzor različitih aspekata kućnog okruženja pomoću Arduino platforme. Cjelokupan projekt se sastoji od nekoliko zasebnih funkcionalnosti. Funkcionalnostima se upravlja putem internet - tačnije putem web i mobilne aplikacije Blynk IoT. Funkcionalnosti koje podrazumijeva projekat su:
- upravljanje svjetlom
- navodnjavanje biljaka
- alarm
- ventilacija
- grijanje
